# Pytania do potencjalnego pracodawcy

## Rodzaj umowy o pracę

- Czy jest możliwość pracy w 100% zdalnej?

- Jak szybko mogę otrzymać szablon umowy B2B wraz z informacjami, które zapisy
  podlegają negocjacji?


## Czas pracy

- Jak w praktyce wygląda "elastyczny czas pracy"?

- Czy jest potrzeba "dyżurowania" / bycia dostępnym poza standardowymi
  godzinami? Jeśli tak, to czy są jasno określone zasady rozliczania takich
  godzin?

  Nie musi to być formalne rozliczanie przez nadgodziny, wystarczy ustna umowa
  typu: z okazji Cyber Monday będę coś monitorował / będę dostępny przez
  cały dzień, ale za to potem w piątek zwijam się pół dnia wcześniej.

- Czy logujemy ilość godzin na zadanie / task w JIRA lub podobnym systemie?

- Czy logujemy rozpoczęcie i zakończenie pracy danego dnia / podpisujemy
  listę?


## Organizacja pracy

- Jaka jest wielkość zespołu?

- Czy prace zespołu koncentrują się na jednym projekcie czy na kilku?

- Jakiej wielkości są projekty? Mały site / duży site / sklep / aplikacja /
  platforma?

- Czy w zespole jest podział na frontend / backend czy raczej fullstack?

- Czy są stosowane metody zwinne / Agile?

  Nie przywiązuję większej wagi do konkretnych narzędzi / frameworków (Scrum /
  Kanban itd.), natomiast bardzo istotne jest dla mnie **szybkie otrzymanie
  informacji zwrotnej** - czy to, co wykonałem, spełnia oczekiwania klienta.

- W jaki sposób ustalane są zadania? Czy jest system zgłoszeń? Jak ustalane są
  priorytety zadań?

- Czy jest wewnętrzna baza wiedzy, np. Confluence lub inne "wiki"?

- Jakie jest preferowane narzędzie wewnętrznej komunikacji: chat (np. Slack),
  email, telefony, wideokonferencje?

- Szacunkowo, jaka część czasu pracy programisty jest przeznaczona na prace poza
  programowaniem (np. spotkania)?

- Kto, mówiąc potocznie, "pilnuje serwerów", tzn. dba o bezawaryjne działanie
  aplikacji w środowisku produkcyjnym? Wyznaczone osoby typu DevOps / sysadmin,
  zewnętrzne firmy czy może programiści we własnym zakresie?


## Kod

- Czy kod jest umieszczony w systemie kontroli wersji, np. Git?

- Jaka wersja PHP? Jeżeli nie jest to jedna z wspieranych wersji, jak wyglądają
  plany migracji?

- Jaki framework / jakie frameworki? W jakich wersjach? Czy jest planowana
  aktualizacja?

- Czy komponenty są instalowane przez Composera? Czy są co jakiś czas
  aktualizowane?

- Czy jest code review?

- Czy są testy jednostkowe? Integracyjne? Przeglądarkowe? Czy są dedykowani
  testerzy?

- Czy testy są wpięte w system CI?

- Czy jest sposób na szybkie uruchomienie projektu w lokalnym środowisku
  developerskim (np. docker-compose albo Vagrant)?

- W jakim stopniu lokalne środowisko developerskie odzwierciedla konfigurację
  środowiska produkcyjnego?

- Czy istnieją środowiska testing / staging, odizolowane od środowiska
  produkcyjnego?

- Jak często zmiany są wdrażane w środowisku produkcyjnym / wykonywany jest
  deploy?

- Czy środowisko produkcyjne jest monitorowane?

- Czy programiści mają dostęp do logów środowiska produkcyjnego?

- Czy są używane narzędzia służące do podnoszenia jakości kodu np. PHPStan,
  SonarQube?


## Firmowy sprzęt / oprogramowanie

- Czy otrzymam służbowego laptopa wraz z oprogramowaniem potrzebnym do pracy
  (np. PhpStorm)?

- Czy otrzymam służbowy telefon - jeśli jest taka potrzeba, np. do
  bezpośredniego kontaktu z klientem?
