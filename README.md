# Pytania do potencjalnego pracodawcy

## Rodzaj umowy o pracę

- Czy jest możliwość pracy zdalnej? Jeśli tak, to w jakiej części?

- Czy jest oferowana UoP czy tylko B2B?

- Czy kwota na UoP odpowiada kwocie na B2B pomniejszonej o koszty pracodawcy czy
  też jest jeszcze bardziej "okrojona"?


## Czas pracy

- Jak w praktyce wygląda "elastyczny czas pracy"?
  > Przykładowo, _dla pracy zdalnej_ mój preferowany rozkład dnia to: jestem
  > dostępny od 9 do 15 oraz od 18 do 20. W pozostałych godzinach również generalnie
  > odbieram telefon, ale proszę o kontakt wyłącznie w sprawach pilnych.
  >
  > _Dla pracy w biurze_: mogę zaczynać między 9 a 10. Około 13 - 14 potrzebuję
  > 30 min. przerwy. **Po zakończeniu dnia pracy około 18 z reguły nie odbieram
  > służbowych połączeń**.
  >
  > Czy ustalenia jak wyżej będą pasować do trybu pracy firmy?

- Czy jest potrzeba "dyżurowania" / bycia dostępnym poza standardowymi
  godzinami? Jeśli tak, to czy są jasno określone zasady rozliczania takich
  godzin?
  > Nie musi to być formalne rozliczanie przez nadgodziny, wystarczy ustna umowa
  > typu: z okazji Cyber Monday będę coś monitorował / będę dostępny przez
  > cały dzień, ale za to potem w piątek zwijam się pół dnia wcześniej.

- Czy logujemy ilość godzin na zadanie / task w JIRA lub podobnym systemie?

- Czy logujemy rozpoczęcie i zakończenie pracy danego dnia / podpisujemy
  listę?


## Organizacja pracy

- Jaka jest wielkość zespołu?

- Czy prace zespołu koncentrują się na jednym projekcie czy na kilku?

- Jakiej wielkości są projekty? Mały site / duży site / sklep / aplikacja /
  platforma?

- Czy w zespole jest podział na frontend / backend czy raczej fullstack?

- Czy są stosowane metody zwinne / Agile?
  > Nie przywiązuję większej wagi do konkretnych narzędzi / frameworków (Scrum /
  > Kanban itd.), natomiast bardzo istotne jest dla mnie **szybkie otrzymanie
  > informacji zwrotnej** - czy to, co wykonałem, spełnia oczekiwania klienta.

- W jaki sposób ustalane są zadania? Czy jest system zgłoszeń? Jak ustalane są
  priorytety zadań?

- Czy jest wewnętrzna baza wiedzy, np. Confluence lub inne "wiki"?

- Jakie jest preferowane narzędzie wewnętrznej komunikacji: chat (np. Slack),
  email, telefony, wideokonferencje?

- Szacunkowo, jaka część czasu pracy programisty jest przeznaczona na prace poza
  programowaniem (np. spotkania)?

- Kto, mówiąc potocznie, "pilnuje serwerów", tzn. dba o bezawaryjne działanie
  aplikacji w środowisku produkcyjnym? Wyznaczone osoby typu DevOps / sysadmin,
  zewnętrzne firmy czy może programiści we własnym zakresie?


## Kod

- Czy kod jest umieszczony w systemie kontroli wersji, np. Git?

- Jaka wersja PHP? Jeżeli nie jest to jedna z wspieranych wersji, jak wyglądają
  plany migracji na 7.4?

- Jaki framework / jakie frameworki? W jakich wersjach? Czy jest planowana
  aktualizacja?

- Czy komponenty są instalowane przez Composera? Czy są co jakiś czas
  aktualizowane?

- Czy jest code review?

- Czy są testy jednostkowe? Integracyjne? Przeglądarkowe? Czy są dedykowani
  testerzy?

- Czy testy są wpięte w system CI?

- Czy jest sposób na szybkie uruchomienie projektu w lokalnym środowisku
  developerskim (np. docker-compose albo Vagrant)?

- W jakim stopniu lokalne środowisko developerskie odzwierciedla konfigurację
  środowiska produkcyjnego?

- Czy istnieją środowiska testing / staging, odizolowane od środowiska
  produkcyjnego?

- Jak często zmiany są wdrażane w środowisku produkcyjnym / wykonywany jest
  deploy?

- Czy środowisko produkcyjne jest monitorowane?

- Czy programiści mają dostęp do logów środowiska produkcyjnego?


## Firmowy sprzęt / oprogramowanie

- Czy otrzymam służbowego laptopa wraz z oprogramowaniem potrzebnym do pracy
  (np. PhpStorm)?

- Czy otrzymam służbowy telefon - jeśli jest taka potrzeba, np. do
  bezpośredniego kontaktu z klientem?


## Istotne tylko w przypadku pracy w biurze

- Gdzie jest zlokalizowane biuro?
  > Np. praca może być wykonywana u klienta.

- Ile osób pracuje razem w pomieszczeniu?
  > Generalnie nie mam nic przeciwko pracy w większych pomieszczeniach typu open
  > space, **o ile przeważa w nich względny spokój i cisza**. Ratowanie się
  > słuchawkami uważam za słabe rozwiązanie.
  >
  > Z dotychczasowych doświadczeń: 10 programistów w jednym pomieszczeniu jest
  > spoko. Natomiast większa ilość osób lub mieszanie programistów z
  > handlowcami / Account Managerami / pracownikami obsługi klienta powodują
  > utrudnienia w koncentracji.

- Jak wygląda stanowisko pracy? (ergonomia, wielkość biurka, ilość monitorów
  itp.)
